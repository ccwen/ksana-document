[{"create":"20140414"},
{"note":"馬王堆版"},
{"p":1,"t":"道可道，非常道；名可名，非常名。\n無，名天地之始；有，名萬物之母。\n故常無，欲以觀其妙；常有，欲以觀其徼。\n此兩者，同出而異名，同謂之玄。玄之又玄，為妙之門。","r":[{"s":5,"l":1,"y":{"text":"恆"}},{"s":13,"l":1,"y":{"text":"恆"}}] },
{"t":"天下皆知美之為美，斯惡已；皆知善之為善，斯不善已。\n故有無相生，難易相成，長短相較，高下相傾，音聲相和，前後相隨。\n是以聖人處無為之事，行不言之教，萬物作焉而不辭，生而不有，為而不恃，功成而弗居。夫唯弗居，是以不去。"},
{"t":"不尚賢，使民不爭。不貴難得之貨，使民不為盜。不見可欲，使民心不亂。是以聖人之治，虛其心，實其腹，弱其志，強其骨。常使民無知無欲。使夫智者不敢為也。」「為無為，則無不治。"},
{"t":"道沖而用之或不盈。淵兮，似萬物之宗。挫其銳，解其紛，和其光，同其塵。湛兮，似或存。吾不知誰之子，象帝之先。"},
{"t":"天地不仁，以萬物為芻狗。聖人不仁，以百姓為芻狗。\n天地之間，其猶橐籥乎！虛而不屈，動而愈出。\n多言數窮，不如守中。"},
{"t":"谷神不死，是謂玄牝。玄牝之門，是謂天地根。綿綿若存，用之不勤。"},
{"t":"天長地久。天地所以能長且久者，以其不自生，故能長生。\n是以聖人後其身而身先，外其身而身存。非以其無私邪？故能成其私。"},
{"t":"上善若水。水善利萬物而不爭，處眾人之所惡，故幾於道。\n居善地，心善淵，與善仁，言善信，正善治，事善能，動善時。\n夫唯不爭，故無尤。"},
{"t":"持而盈之，不如其已。揣而梲之，不可長保。金玉滿堂，莫之能守。\n富貴而驕，自遺其咎。\n功遂身退，天之道。"},
{"t":"載營魄抱一，能無離乎？專氣致柔，能嬰兒乎？滌除玄覽，能無疵乎？愛國治民，能無知乎？天門開闔，能無雌乎？明白四達，能無為乎？\n生之，畜之。生而不有，為而不恃，長而不宰，是謂玄德。"},
{"t":"三十輻共一轂，當其無，有車之用。埏埴以為器，當其無，有器之用。鑿戶牖以為室，當其無，有室之用。\n故有之以為利，無之以為用。"},
{"t":"五色令人目盲；五音令人耳聾；五味令人口爽；馳騁畋獵，令人心發狂；難得之貨，令人行妨。\n是以聖人為腹不為目，故去彼取此。"}

]